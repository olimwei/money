---
title: "马克思，时代精神、世界良心！（连载一）"
layout: single
permalink: /hwmks/006/
collection: collection
excerpt: "世间学问、实践，不离六识，皆眼耳鼻舌身意之妄识妄测相缠而成此种种结构、体系，如痴人说梦，可笑可怜。马氏，于六识作活计之最通透者，虽困于六识而不知，实非其过。东西哲人，能过其人者，古今觅之不可得也。"
toc: ture
toc_sticky: true
sidebar:
  - title: "捍卫马克思"
    text: ""
    nav: hwmks
---

### 捍卫马克思5：马克思，时代精神、世界良心！（连载一）(2006-09-19 15:28:10)

世间学问、实践，不离六识，皆眼耳鼻舌身意之妄识妄测相缠而成此种种结构、体系，如痴人说梦，可笑可怜。马氏，于六识作活计之最通透者，虽困于六识而不知，实非其过。东西哲人，能过其人者，古今觅之不可得也。

马克思非马克思主义者，此乃古今之大实话；世人多执马氏片言只语而誉之毁之，岂真识马氏？马氏，于六识作活计而集其大成，穷世间六识活计之极致，非贯通古今东西学问、实践者，岂能检点之？即如列宁者，犹非其属，遑论其余？

人，不离我执，于六识间必寻一可执之物，或道、或理、或上帝、或真理、或规律，或自由、或自我、或大梵、或主体、或心、或此在、或存在、或世界、或实践，诸如此类。执一可执之物，必有与之相对者。执上帝者，有被救之牧民相对；执真理者，有谬误相对；执主体者，有客体相对。古今西东，莫非如是。

西学自希腊而始兴，主客之分野乃其一大根本。理论，依词源相关于静观。静观，不离能静观者与可静观物。古今多有痴汉，立主客合一、主客统一，实不知主客皆妄识妄测相缠而成，幻中求一，真痴人也。主客分离、主客统一，皆幻中求幻，执之而相诤，诚可悯矣。
《大学》曰“知止而后有定，定而后能靜，靜而后能安，安而后能慮，慮而后能得”，实通于西学之静观。国人好胜，皆言国学有功夫，西人难晓。然则，有功夫无功夫皆死工夫，幻中求幻，徒劳捉空而已。

### 捍卫马克思5：马克思，时代精神、世界良心！（连载二）(2006-09-22 11:49:42) 

东土旧学，归根于易。易之观照，以被观照者为依。如此观照，巫教所源；天人合一，巫教所流。巫教，世间共有之原始宗教，国人所好之祖先崇拜，亦源于此。由此而有儒家之“克己复礼”、道家之“人法地，地法天，天法道，道法自然。”。道、儒，不离易。易之范式，即巫教以被观照者为依之观照模式也。

此论，判尽东土旧学，前无古人而不必古人。若无佛法东来，东土学问恐恒困于此。宋理学、明心学、道内丹，窃禅宗皮毛犹得大变大兴，竟复出主入奴，人心之可怜诚可笑矣。然此难掩东土之大乘气象，禅宗于东土而光大，终不负了前人万里取经之苦心。

以被观照者为依之观照模式,非类唯物之论。如以上帝为被观照者，岂属唯物？唯心亦然。理论之模式，即观照之模式。有一观照模式而有相类之理论传统，此乃民族、时代之指纹。唯心、唯物，二元之陋法，不离意之妄测，皆本诸观照。离观照，无一理可论矣。

以被观照者为依之观照，非独盛于东土，古希腊亦然。此法乃华夷所共依，同源诸巫教，名之谓“巫教观照范式”。凡有论而不离此范式者，皆巫教之子孙，蒙昧之痴愚也。前康德之西学，皆其属。西学无康德，则万古长夜，马氏亦无由得出矣。


