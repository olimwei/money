---
title: "枯木龙吟"
layout: single
excerpt: "倘无禅宗，曾以儒道为主之中华古文化，本不足道；倘无禅宗，中华古文明亦难至如今不可企及之高度。蓋中华古文明、中华古文化，得禅宗而孤峰直上、傲然于世。宋明理学、心学，窃禅宗之残羹冷炙犹可蔚为大观，遑论禅宗？"
permalink: /kmly/
collection: collection
classes: # wide
entries_layout: grid
toc: ture
toc_sticky: ture
sidebar:
  - title: "枯木龙吟"
    text: ""
    nav: kmly
---

缠中说禅：缠非缠、禅非禅，枯木龙吟照大千（序）(2006-02-01 10:16:25) 

倘无禅宗，曾以儒道为主之中华古文化，本不足道；倘无禅宗，中华古文明亦难至如今不可企及之高度。蓋中华古文明、中华古文化，得禅宗而孤峰直上、傲然于世。宋明理学、心学，窃禅宗之残羹冷炙犹可蔚为大观，遑论禅宗？！
 
达磨东来，只履西归。壁立千峰，拈花之旨于挑水担柴间逗漏；花开五叶，救世之心从名宗判教处显扬。玄沙云：“若论此事，喻如一片田地，四至界分结契卖与诸人了也，只有中心树子犹属老僧在。”穷诸玄辩，竭世枢机，若太虚一毫，似巨壑一滴。永明曰：“一夏与兄弟东语西话，看翠岩眉毛在么？”人人无始以来，东语西话、此生彼灭，且看眉毛在么？
 
尽世间、出世间学问、知识，无论哲学、科学、艺术、宗教、社会、信仰、三教九流、东圣西哲、神魔鬼怪，皆不出此“穷诸玄辩，竭世枢机”矣。徒叹一毫置太虚、一滴投巨壑者，大似无病呻吟；空识太虚置一毫、巨壑投一滴者，犹如画地自牢。任尔千般手段赚得玄沙树，惟见倒树枯藤堆烂柴。
 
逃缠作禅，守禅成缠，以学问、实践为禅者，古今多矣。焉知禅者，非学问即学问，非实践即实践，非知即知，非行即行，非心即心，非物即物乎？诸如学问、实践、知行、心物者，皆无端自缠自绑也！禅宗，非禅即禅、非缠即缠，释迦非有、迦叶不无，东山衣犹传、曹溪法不受，缠非缠、禅非禅，枯木龙吟照大千！
 
蓋禅宗，自云门、法眼以来，公案、话头诸法门大开，而宗门日益凋零。所谓各派宗师，自眼不明、盲传瞎练，禅于此而日益学问化、实践化、儒道化、政治化、神秘化，其败不足怪矣。倘以禅宗为儒道之文字学问、身心修炼，则其解可笑而可怜也。禅者，天地不能盖、古今不能载，非心非物，即心即物，岂可画地自牢、徒困化城哉！
 
世之无禅，如人之无眼。人之无眼，犹可以耳舌鼻身意替之；世之无禅，则替无可替。然禅者，无得无失，窃非忧禅之有无，惟忧世人之失眼矣。本书以最平实之角度、最深广之宽度，还禅宗以本来面目、呈中西文化最深层之交锋，析世间哲学、科学、艺术、宗教、社会等最全面之问题。此间，惟以见地、不以名闻，古今名哲、大德皆难逃检点，狮子、野狐，不辩而自辩也。
 
缠中说禅诗曰：
 
渺渺天涯渺渺秋，痴云醉日半山流。可怜一水横空去，万顷烟波不解愁。
万山风雨万山秋，浊水舂天碾地流。一叶飘然沧海日，任凭欢喜任凭愁。
一天风雨一天秋，江海生涯任水流。白鸟青山时入眼，乾坤无事落闲愁。
刹那春光刹那秋，乾坤何处不风流。眼声耳色横今古，谁赋新词谁说愁？
渺渺天涯渺渺秋，乾坤一水古今流。巫云楚雨催昏晓，半入相思半入愁。
乾坤梦入几春秋，刹那风云岁月流。剑胆琴心横浩气，须弥踏破死生愁。
一生风雨一生秋，天地虚舟清浊流。浪逐白鸥湖海梦，红尘随处入穷愁。
磕破山春复海秋，一尘天地竞风流。耳声眼色成今古，日月低昂愁底愁？
渺渺天涯渺渺秋，绮霞烟水自空流。谁怜西岭西风后，满地相思满地愁。
满城风雨满城秋，一水横空天地流。独上孤峰倾百斗，披云啸尽古今愁。
一番风雨一番秋，依旧青山枕碧流。溅血长虹贯天地，羲和鞭堕六龙愁。
万古长空春复秋，一朝风月乍星流。乱峰深处斜阳下，木落花飞愁自愁。